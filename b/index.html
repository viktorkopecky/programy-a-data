<!DOCTYPE html>
<html lang="cs">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Operační systémy</title>
    <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    <link rel="stylesheet" href="../css/styly.css">
  </head>

  <body>
    <header>
      <h1>Operační systémy</h1>
    </header>

    <nav class="topnav">
      <a href="../index.html"><i class="fa fa-fw fa-home"></i> Úvodní stránka</a>    
      <a href="../a/index.html">Programové a datové soubory</a>
      <a class="active" href="#operacni-systemy">Operační systémy</a>
      <a href="../c/index.html">Softwarové licence</a>
      <a href="../d/index.html">Cloudová řešení</a>
      <a href="../e/index.html">Emulace a virtualizace</a>
      <a href="../f/index.html">Aplikační software</a>
    </nav>

    <main>
        <h2 id="historie-a-vyznam-softwaru">Historie a význam softwaru</h2>
        <p>
          Programové vybavení <i>(software)</i> je podmínkou využití technického vybavení 
          <i>(hardware)</i>. 
          V raných dobách počítačové éry byly programy vytvářeny vždy pro konkrétní hardware. 
          V okamžiku,
          kdy počítače začaly být produkovány ve větších sériích, objevila se i potřeba vývoje speciálních 
          <b>systémových programů</b>,
          které by obstaraly základní operace s hardwarem a nabídly prostředí pro běh aplikací, 
          tj. programů určených pro konkrétní účely.
        </p>
        <p>
          Základním programovým vybavením počítačů (a jim podobných zařízení) jsou <b>operační systémy</b> <i>(OS - Operation System)</i>. 
          Jejich nejdůležitější funkcí je zajištění řízení hardware. To má na starosti <b>jádro systému</b>, 
          které tvoří subsystémy pro správu procesoru, paměti, diskových médií a dalších zařízení. 
          Jádro pro své operace vyžaduje instalaci ovladačů jednotlivých zařízení <i>(drivers)</i> a s jejich pomocí zpřístupňuje 
          technické vybavení běžícím procesům.
        </p>
        <h3>Vývoj operačních systémů API a GUI</h3>
        <p>
          Nezbytnou součástí operačních systémů je <b>aplikační rozhraní</b> <i>(API - Application Programming Interface)</i>, 
          které nabízí programátorům prostředky pro vývoj aplikací pro daný systém. <b>Uživatelské rozhraní</b> 
          slouží k ovládání OS a k spouštění aplikací. 
          Zatímco starší OS se ovládaly častěji prostřednictvím <b>příkazového řádku</b> <i>(CLI - Command Line Interface)</i>, 
          moderní systémy poskytují 
          <b>grafické uživatelské rozhraní</b> <i>(GUI - Graphic User Interface)</i> založené na oknech a grafických prvcích.
        </p>
        <p class="cursive">
          Na počátku vývoje moderních OS byl víceúlohový a víceuživatelský systém <b>UNIX</b>, který se od 70. let 
          používal v sálových počítačích i minipočítačích. Jeho principy využily i další OS. V 80. letech 
          minulého století si vzájemně konkurovaly systémy firmy <i>Microsoft</i> <b>(MS DOS)</b>, instalované na počítačích IBM PC, 
          a firmy <i>Apple</i> <b>(Mac OS)</b>, která rozvinula myšlenky vývojářů společnosti Xerox 
          a začala jako první používat grafické uživatelské rozhraní. 
          To se stalo také základem <b>MS Windows</b>, jenž hrál prim především na přelomu tisíciletí. 
          V té době už získával stále větší popularitu volně šiřitelný systém <b>Linux</b>, pojmenovaný podle svého tvůrce Linuse Torvaldse 
          a staršího vzoru UNIXu. Zatímco operační systémy Windows dominují především na osobních počítačích v domácnostech i kancelářích, 
          různé linuxové distribuce jsou velmi často instalovány na síťových serverech.
        </p>
        <figure>
          <img src="../img/windowsgui.png" alt="Windows GUI" width="100%" class="responsive">
          <figcaption>Příklad GUI (Windows XP)</figcaption>
        </figure>
        <h2 id="typy-operacnich-systemu-pro-ruzna-zarizeni">Typy operačních systémů pro různá zařízení</h2>
        <p>
          Současné OS rozdělujeme nejčastěji podle typů zařízení, pro která jsou určeny. Existují <b>systémy pro síťové servery</b> 
          (např. <i>MS Windows 2012 Server, Linux, Unix</i>), <b>pro běžné osobní počítače</b> - desktopy, notebooky, netbooky 
          (např. <i>MS Windows, Linux Ubuntu, OS X</i>), <b>pro mobilní zařízení</b> <i>(Android, Symbian, Windows Phone, iOS)</i> i speciální 
          <a href="https://cs.wikipedia.org/wiki/Opera%C4%8Dn%C3%AD_syst%C3%A9m_re%C3%A1ln%C3%A9ho_%C4%8Dasu" target="_blank"><b>RTOS</b></a> 
          <i>(Real-Time Operating System - systémy reálného času)</i>, které zajišťují provoz „chytrých“ zařízení, jakými jsou robotické kamery 
          využívané pro sportovní přenosy, měřící přístroje na orbitálních stanicích nebo jednotky pro řízení různých průmyslových procesů. 
          Zatímco u desktopového systému je možné pozdržet dokončení některých operací a provádět paralelně jiné operace, v případě RTOS 
          je nezbytné provádět operace bez prodlevy a s vysokou spolehlivostí v reálném čase.
        </p>
    </main>
    <footer>
      <hr />
      <p>
        &copy; 2024 - <b>Viktor Kopecký</b>, <b><i>IT1</i></b>
      </p>
      <p>
        <a href="https://www.sspu-opava.cz" target="_blank"
          ><img src="../img/skola-logo.png" alt="Školní logo"></a>
      </p>
      <p><a href="https://www.sspu-opava.cz" target="_blank">Web školy</a></p>
    </footer>
  </body>
 </html>